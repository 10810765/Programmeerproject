# Final Report - eSports Gids

## Marijn Meijering (10810765)

<img align="right" width="410" height="220" src="https://github.com/10810765/Programmeerproject/blob/master/doc/eSports_Gids_Preview_5.png">

### Korte omschrijving App
Het hoofddoel van mijn app is het vereenvoudigen van het kijken van eSports wedstrijden en streams van je favoriete game.
Mijn app maakt dit mogelijk door informatie over wedstrijden en streams bij elkaar te brengen in één overzichtelijke app. Navigeer eenvoudig tussen matches en streams en filter deze op de game waar je interesse in hebt of bewaar je favoriete stream!
<br/>

### Technisch ontwerp App
Hieronder is een schets te zien van het technisch ontwerp van de eSports Gids app zoals deze nu is. Zoals op de schets te zien is heeft mijn app slechts één *activity*, namelijk de *MenuActivity*. Deze *activity* verzorgt de menubalk die altijd op de bodem van ieder scherm te zien is. Doormiddel van de *MenuActivity* kan er door de app genavigeerd worden. Wanneer de app wordt opgestart is de menubalk het eerst wat geladen wordt. Vervolgens wordt het scherm aangevult met een *fragment*, wanneer er nog niet eerder genavigeerd is, is het eerste *fragment* wat geladen wordt altijd de *FeaturedFragment*. 

Dat de *MenuActivity* alle *fragments* aanstuurt is ook te zien in het technisch ontwerp, namelijk aan de pijlen tussen de verschillende *classes*. In het technisch ontwerp zijn alle (14) in de app gebruikte *classes* te zien. De richtingen van de pijlen geven aan hoe de communicatie verloopt en welke *classes* er met elkaar communiceren. Bijvoorbeeld de *MatchesFragment* communiceert met *MatchesRequest* en *MatchesAdapter*, maar alleen *MatchesRequest* communiceert (als het ware) terug. Daarnaast wordt de door *MatchesRequest* verkregen informatie opgeslagen in *StreamsInformation*, waar de *StreamsAdapter* zijn informatie vandaan haalt om de *listView* in *FavouritesFragment* te vullen met streams. Tevens kunnen *classes* alleen comminuceren met de *classes* waarmee ze een directe verbinding hebben (de pijlen). Zo kan *FeaturedFragment* dus **niet** met *MatchesFragment* communiceren via *MatchesRequest* ook al hebben beide *fragments* een connectie met deze *request class*.

**Note:** Mocht deze schets niet goed te lezen klik dan hier [Technical Design](https://www.draw.io/?lightbox=1&highlight=0000ff&edit=_blank&layers=1&nav=1&title=Technical_design.html#R7V1dc6u2Fv01mel9yBnzjR9zkqbtzMnc3Ka3t6cvHcUoNjcYuQLHyfn1lUDiQ5JtwMiQHJKZ2EgCCbH2Yu29BbmwrtevP2GwWd2hAEYX5ix4vbBuLkzy41jkg5a85SX%2BzMsLljgM8iKjLHgIv0FWOGOl2zCASa1hilCUhpt64QLFMVyktTKAMdrVmz2hqN7rBiyhVPCwAJFc%2Br8wSFfsLEyvLP8ZhssV79lw53nNGvDG7EySFQjQrlJk%2FXhhXWOE0vzb%2BvUaRnTy%2BLzk%2B93uqS0GhmGcNtnBXl7fWl%2FTG%2Bu%2F0MbBy59%2F3af%2FuWRHeQHRlp3wQ4ohWCe%2Fwr%2B3MEnZ0NM3Ph%2FJLlxHICZbn59QnD6wmhnZXqzCKPgC3tCWjidJweKZb31eIRx%2BI%2B1BRKoMUkCqccout%2BnSo4VRdI0ihLN%2BLDijv7U9H%2BgRWV8YJmTfe37yhlB0B15rDb%2BAJOWjRFEENkn4mI2b7rgGeBnGn1GaojVrxM%2Fytj6op%2ByH1IMoXMakbEH6gpjPRX42hk225YvDZxriFL5WitjF%2BgmiNUzxG2nCam2fAYdZjuUxU9qVODRc1mZVxeCMFQKG%2FWVx7BIe5AtDSAu0OLYElwvTjegFDmswcf%2FeUlhn03KZZPNyRRoY1uY1mxxeT74t6ed1BJLkggI4PxoZXcjrghCSGgjjSv1pvWGObbmzzHDBM6mbxQBgSly09992YbpYkS9X97%2FQ80eIVoXxE8LEzrMBInJlyUcUvsBscJkVfZLsh1z8zB7SdWkJGD1DjrIY5bZVAR4rkjBHoRQSprpiFeswCGg3n3erMIUPG7Cgfe4IL9NzRts4gAHDdxWulhKuB9niOIYZZollN4KsZ2tCrLuP337h1w7FE8cNxnHOvM5xzsyXAeOpOM7QxnGOXo5Tcg4jlIxr0CaJwJJSXpydNOWiJXzE2%2FA5G1bMGzain9kPv0P8jOEyO1pl7yql%2FeuD8ZTbGIcHeEoFO18XT%2Fn7eOoWg%2BWanu1EUoORlCDEDL5dRYuvIilbF0nZcwkvJVBm64wzAqJfwsLcFyj7yAkgJ5V%2BaI1RzR7xlixWEK8pD%2F17Q4cS0o7zQvLlW0Zd%2F%2B9b30Vhkv4ewt0%2BgVefnjplct5NdxD2N0ebkHinWDlBtJNr6%2BJqnv%2BNiwEuwRoWw1E3IbYI4w%2FG3X5j8zzA3UprNHSRN9ciMntfBWBDJ3Ii76HI2%2FVEL9pp5pLMtXG3HHPRLzAP3RJy7ZnfEwjr4SV8qYjFkhezPc%2FF0x%2BM1QqK6N11drWxminh9A7G26tFGr6E6dvEacNFBs06p9kKPXrewKAl%2By9n4zSZyrLvRAtvyccjiJ6p%2FLyB3%2FrTc6CwAbXoTbdbnBacijYwFr1vcrETahVEvwX9jeuJ%2BQDKGRsroyakMoyXvyFSdXNplCVf4BO3YFbyK8OycQIRm42tbSwxTEOOut%2BBlPhQU5JmcCoW1SV3zAfM0ci37e8jR3MP4gA8LBCmG0fzNCmCz2idpOEyu1nk9jRWiuzKdXZjOI%2BG6%2BSEDeO6KWEzBr4zBMJTJmyUhKcvYTOEP91bwqZknr2ZGpHYPlq2xuglXaMCnbZ0jSH7O4ympnzN4BxVrB1rna%2BxtMX8ZLwMla9hhLPPdR1%2Fvkap3Dj79jmsA1mbi1qS5qPxsb4UzEwXIfOImEzIUwpmcD4WnWSnoWbUl4LR7CP3nIIpOW5KwXSntYIi3k8KxpRxegtBusUwmHTm4Lx2WehFLjTnCqGpXL2oLfpny%2FfBoYTmE0PqHjpsrDSlpS8gX7eoXBeTZ6s%2FGnP1krNQAVFbHM%2BUcxa34AVtMZmiKW0xOHX5riDJ3KZhPH3MNT1b0vDZkidiSDiEablqEWLqg%2BY9PuKTxt%2FPLKhP%2F0Nx8vvLrZhybqXk5Cm9MgZenjtCesVQPPOnXtyqjZff9fMw%2B7jyu3wsxuwl0aKCn7ZEi6kInBecNfnAgxOWLz4b45kNXWBTG2EpbnNDucAFVE91godLt4Aogse154eiyV7yHyrQz3XRpKUI%2BxTYmzIgQ7OkMRNTIG7Dp1A0%2BtuWBBnuKXfPVMj0MGUtTiMjS1vWQpufaamya8I1gXFwRd%2FOU8515fLA1zD9g07bJ4dtfWWTSL%2FfvFY33riZUxLih3yMEKWXvJAaPj9wHLCtbP%2BYnG3ej%2Bnw7a9FU7JRdpVtlX1R%2BPDXAZmHOCIhHLyAByaLJ9vJSJfwYFaeTSIMai8skmFQue6O4rLzMgwj4iq9wNpwVVhgPdyjMBNQDIOWKPwcgajyM2d7lYiSDmQLoUjDNj7Zpu94BvsrwDSfKOm4GVKLWTgBvCp3Vzd4SyRWYciOcBCIrUHfJ3ZNNSQbgDl%2FXmgo7JqmCLm%2BsMut%2BQhYySUDb5VmG9og2T%2FgQgUI%2FZTYz4%2FYryXIftTYadwbjMbfKYu7dk%2BW4EomNSyLe6dil4PKaMfIItk2QXMnM%2BmRxf33yeK%2BECv3%2B4KuJhL3hyBxt50W5xhVWUJbldxNCAUVy2hkPr2agt0Q%2BTzGOBIaF6OwltvRFubCiiZLTCtp5m1XDkq0420ZDZ3lQYlfU6t%2B6Q5XfrHeG1znwlv%2FrK6%2BozET9Islhst041W1aGXC65H843G82qPCqzGT0vLmJ6cjwwqRYNuci4fSjdl2EQ6FJDgI2q4iwesIWmZTVczKSuIcmLVGhdm5bwmQFVRtV0lge2eGaztXTo%2BCbQHOgSVsU9%2BNv6hiJHAVAxHWfN4NrqI3Z%2FEVVOeCq%2BpNSIMrgpEKAqOxgB0XWn0JrcIhmqLVE%2F2tWbPYQ29old8jOwK0jlW%2FNpUCztjk60zQAqbAiY21wFzUAueFK9fOvUrXsSvQcfnuxsz3%2BwGT53h1MLlnBpPqvTGTsNx7r24cG1XnEwZTlsLbQCy%2FI15dq86ilriCVTdezR7x2vHWXAVrid1R4pW%2FB%2B84XmejwqsppIksp6MnJL12wWjmuDfOa3HetgwB7hryWF67xIAS%2FD3AcY9GNY4YQsfbxAngb0zW4wK%2FJQhMr%2Bt6hEtxyYzdMJPVNqtrCVbmMo9ub8rCadf%2B0vcOtddkbaNMa3TV59rTGo2jGONSRp74ELjfMafhGXWX4OzK6NQ1m99VFMNoHMYwJ7hqgWu7EPF3noBrDFd7ZHAVEhGdE3CeK8RJzh10axcjbgvXHhxRs40j2h2J%2FEXD701UXwqrw1xRCjcW1UK2whGXmfWkqYt3DvB%2B2P%2Fk1Kp5%2BSRpiS13j5ucAFdnVCi0hJyZ13XR16Vh1gNx0nsi%2B3LtBGfUdY%2B4dma79tKJCDu0xTnZLP%2BbfN4cg83qDgWQtvgH).
<br/>
<br/>

![Technisch Ontwerp](https://github.com/10810765/Programmeerproject/blob/master/doc/Technical_design.svg)


### Gemaakte keuzes tijdens ontwikkeling
Tijdens het maken van de app de afgelopen maand zijn er diverse veranderingen doorgevoerd ten opzichte van het originele design. Het originele design is de vinden in [DESIGN.md](DESIGN.md). Hieronder zal ik de belangrijkste veranderingen ten opzichte van het originele design toelichten, met het [PROCESS](PROCESS.md) boek als referentie.

* **dag 7 (Deel 1)** Na het opstarten van het programmeerproject was dit de eerste dag waarop besloten werd om diverse grote veranderingen aan het design van de app toe te brengen ten opzichte van het originele plan. Na overleg met Martijn kwamen we tot de conclusie dat het navigeren door de app, zoals in het originele design beschreven was, niet heel handig was. Zo moest er veel gebruik gemaakt worden van de default Android *back button* om door de app te navigeren. Martijn en ik kwamen hierdoor op het idee om een menubalk te implementeren in de app, zodat er eenvoudig tussen verschillende schermen gewisseld kon worden. Op deze manier had de app niet meer een vaste volgorde van schermen zoals: game selecteren -> wedstrijd of stream kiezen -> lijst met wedstrijden of streams zien, maar kon de gebruiker direct naar het scherm gaan wat hij of zij interessant vindt.

* **dag 7 (Deel 2)** Dit brengt mij meteen op het tweede punt wat Martijn en ik deze dag besproken hebben. Aangezien de app niet meer een vaste volgorde van schermen zou hebben, moest het op een andere manier mogelijk zijn om de game te kiezen waar je geïnteresseerd in bent. In het originele plan zou dit meteen bij het opstarten van de app gebeuren voordat je wedstrijden of streams te zien krijgt. In combinatie met een menubalk is het echter handiger om in het scherm zelf (dus bijvoorbeeld het scherm met een lijst van wedstrijden), te kiezen welke game je wilt zien. Om dit op te lossen stelde ik voor een *spinner (drop-down menu)* te maken aan de bovenkant van het scherm waar je een game kon selecteren zonder het scherm te verlaten.

* **dag 10** Veel tijd gestoken in het omzetten van alle *activities* naar *fragments*, dit was nodig om de menubalk goed te laten werken. Dit was een onvoorziene uitdaging die uiteindelijk wel gelukt is!

* **dag 11** Op deze dag besloten om een extra *spinner* te maken in het scherm met streams (naast die waar je een game kan selecteren), namelijk een *spinner* met talen. Nu kan er ook gefilterd worden op de taal die de streamer spreekt. Dit was bij de Twitch API mogelijk maar bij de Pandascore API niet, daarnaast is het selecteren van een taal bij streamers nuttiger aangezien mensen vaak ook naar streamers kijken om van ze te leren terwijl wedstrijden eigenlijk alleen gekeken worden voor entertainment.

* **dag 13** Ervoor gekozen om het opslaan van favoriete streamers op de mobiel zelf te doen in plaats van in een database. Dit was na overleg met een TA die stelde dat het gebruik van een database niet echt nodig is wanneer een gebruiker niet kan inloggen om dezelfde ge-favoriete streamers weer te geven op meerdere apparaten (of te onthouden bij verwijderen van de app). Een database was in dit geval onnodig en het opslaan van de favoriete streamers op de mobiel zelf was voor dit doel handiger.

* **dag 14** Een wijziging doorgevoerd aan de manier waarop favoriete streamers worden weergegeven. In het originele plan had ik bedacht om een slider te maken op het scherm met alle streams zodat je kon filteren tussen alle streams en je favoriete streamers. Na overleg met een TA werd echter al snel duidelijk dat dit ene scherm op deze manier nogal druk zou worden (er zitten namelijk ook al twee *spinner* in voor het selecteren van een game en een taal) en dat de functie niet super eenvoudig te bereiken was/nogal verstopt zat. Hierdoor kwam het besluit om favoriete streamers een eigen scherm te geven dat toegankelijk is vanuit de menubalk onderaan het scherm. Alleen streamers die live zijn worden in dat scherm weergegeven zodat je snel en eenvoudig kan zien of je favoriete streamers live zijn!

* **dag 16** Om de *featured* match en stream klikbaar te maken moest er gebruik gemaakt worden van de *background attribute* van de *LinearLayout*, hierdoor kon ik de achergrond geen kleur meer geven. Om dit te verhelpen heb ik twee *LinearLayouts* gemaakt van dezelfde grootte, één die klikbaar is en één voor de achtergrond kleur.

* **dag 18** Dit is de laatste keer dat een relatief grote beslissing genomen is. Nadat alle functies op z'n plek waren ben ik gaan werken aan het onthouden van het in een scherm geselecteerde game of taal. In eerste instantie was het idee ook te onthouden welk scherm een gebruiker de laatste keer geopend had. Wanneer de app dan afgesloten was, werd bij het opstarten dit scherm meteen weer geopend. Na wat overleg heb ik deze functie er echter uit gehaald en ervoor gezorgd dat de app (na volledig afsluiten) altijd opent op het *featured* scherm. Dit was na aanraden van diverse mensen aangezien die dit logischer en prettiger vonden. Welk scherm je geopend hebt wordt wel onthouden bij het draaien van het scherm of wanneer de app blijft draaien in de achtergrond.


### Verdediging gemaakte keuzes
Voor de app zoals deze nu is ben ik eigenlijk blij met alle hierboven genoemde wijzigingen van het design. Indien ik het echt niet eens was geweest met een suggesties had ik deze namelijk niet doorgevoerd. Natuurlijk kunnen er altijd dingen nog beter, zo zou het leuk zijn als bijvoorbeeld op het wedstrijden scherm een "belletje" zou staan bij iedere wedstrijd waarmee je eenvoudig een notificatie kan instellen. 

De beste gemaakte keuze is naar mijn idee het maken van een menubalk en het creëren van *spinners* (dag 7). Hier had ik zelf nog niet bij stil gestaan maar dit heeft het navigeren door de app heen een stuk prettiger en logischer gemaakt. De menubalk geeft eigenlijk aan wat er allemaal mogelijk is en de *spinners* verhogen de mate van "customization". Op dit soort momenten merk je hoe handig het is om even met iemand te praten over je idee, zelf als je niet echt een vraag heb kan even vertellen wat je van plan bent al handig zijn. 

De enig keuze die ik in een "ideale wereld" echter wellicht anders had gedaan was de keuze op dag 13 om favoriete streamers lokaal op de mobiel zelf te bewaren in plaats van in een database. Gezien de tijd was dit een verstandige keuze maar wanneer het (wellicht ooit) wel mogelijk zou worden om in te loggen om zo je gegevens te bewaren, zou een database handiger zijn. Zo kunnen de gegevens centraal worden opgeslagen zodat ze niet verloren gaan wanneer iemand de app van zijn telefoon verwijderd (bijvoorbeeld vanwege de aanschaf van een nieuwe telefoon). Nu gaat het alleen nog om favoriete streamers, maar wanneer functies zoals notificaties ook gemaakt zouden worden zou het zonde zijn als deze informatie verloren gaat.
