# Final Report - eSports Gids

## Marijn Meijering (10810765)

<img align="right" width="410" height="220" src="https://github.com/10810765/Programmeerproject/blob/master/doc/eSports_Gids_Preview_5.png">

### Korte omschrijving App
Het hoofddoel van mijn app is het vereenvoudigen van het kijken van eSports wedstrijden en streams van je favoriete game.
Mijn app maakt dit mogelijk door informatie over wedstrijden en streams bij elkaar te brengen in één overzichtelijke app. Navigeer eenvoudig tussen matches en streams en filter deze op de game waar je interesse in hebt of bewaar je favoriete stream!
<br/>

### Technisch ontwerp App
Hieronder is een schets te zien van het technisch ontwerp van de eSports Gids app zoals deze nu is. Zoals op de schets te zien is heeft mijn app slechts één *activity*, namelijk de *MenuActivity*. Deze *activity* verzorgt de menubalk die altijd op de bodem van ieder scherm te zien is. Doormiddel van de *MenuActivity* kan er door de app genavigeerd worden. Wanneer de app wordt opgestart is de menubalk het eerst wat geladen wordt. Vervolgens wordt het scherm aangevult met een *fragment*, wanneer er nog niet eerder genavigeerd is, is het eerste *fragment* wat geladen wordt altijd de *FeaturedFragment*. 

Dat de *MenuActivity* alle *fragments* aanstuurt is ook te zien in het technisch ontwerp, namelijk aan de pijlen tussen de verschillende *classes*. In het technisch ontwerp zijn alle (14) in de app gebruikte *classes* te zien. De richtingen van de pijlen geven aan hoe de communicatie verloopt en welke *classes* er met elkaar communiceren. Bijvoorbeeld de *MatchesFragment* communiceert met *MatchesRequest* en *MatchesAdapter*, maar alleen *MatchesRequest* communiceert (als het ware) terug. Daarnaast wordt de door *MatchesRequest* verkregen informatie opgeslagen in *StreamsInformation*, waar de *StreamsAdapter* zijn informatie vandaan haalt om de *listView* in *FavouritesFragment* te vullen met streams. Tevens kunnen *classes* alleen comminuceren met de *classes* waarmee ze een directe verbinding hebben (de pijlen). Zo kan *FeaturedFragment* dus **niet** met *MatchesFragment* communiceren via *MatchesRequest* ook al hebben beide *fragments* een connectie met deze *request class*.

**Note:** Mocht deze schets niet goed te lezen zijn klik dan hier [Technical Design](https://www.draw.io/?lightbox=1&highlight=0000ff&edit=_blank&layers=1&nav=1&title=Technical_design.html#R7V1dc6u2Fv01nul9yBnzjR9zkqbtzMnc3Ka3t6cvHcUoNjcYuQLHyfn1lUDiQ5JtIMiQHJKZ2EgCCbH2Yu29BZlZV5uXnzDYrm9RAKOZOQ9eZtb1zCQ%2FjkU%2BaMlrXuLPvbxghcMgLzLKgvvwG2SFc1a6CwOY1BqmCEVpuK0XLlEcw2VaKwMYo3292SOK6r1uwQpKBfdLEMml%2FwuDdM3OwvTK8p9huFrzng13kddsAG%2FMziRZgwDtK0XWjzPrCiOU5t82L1cwopPH5yXf7%2BZAbTEwDOO0yQ726urG%2BppeW%2F%2BFNg6e%2F%2FzrLv3PBTvKM4h27ITvUwzBJvkV%2Fr2DScqGnr7y%2BUj24SYCMdn6%2FIji9J7VzMn2ch1GwRfwinZ0PEkKlk986%2FMa4fAbaQ8iUmWQAlKNU3a5TZceLYyiKxQhnPVjwTn9re15T4%2FI%2BsIwIfve8ZM3hKJb8FJr%2BAUkKR8liiKwTcKHbNx0xw3AqzD%2BjNIUbVgjfpY39UE9Zj%2BkHkThKiZlS9IXxHwu8rMxbLItXxw%2B0xCn8KVSxC7WTxBtYIpfSRNWa%2FsMOMxyLI%2BZ0r7EoeGyNusqBuesEDDsr4pjl%2FAgXxhCWqDFsSW4zEw3ohc4rMHE%2FXtHYZ1Ny0WSzcslaWBY25dscng9%2Bbain1cRSJIZBXB%2BNDK6kNcFISQ1EMaV%2Brf1hjm25c4ywwVPpG4eA4ApcdHef9uH6XJNvlze%2FULPHyFaFcaPCBM7zwaIyJUlH1H4DLPBZVb0SbIfcvEze0g3pSVg9AQ5ymKU21YFeKxIwhyFUkiY6pJVbMIgoN183q%2FDFN5vwZL2uSe8TM8Z7eIABgzfVbhaSrgeZYvTGGaYJZbdCLKerQmx7iF%2B%2B4VfOxRPHDcYxzmLOsc5c18GjKfiOEMbxzl6OU7JOYxQMq5B2yQCK0p5cXbSlItW8AHvwqdsWDFv2Ih%2B5j%2F8DvEThqvsaJW9q5T2rw%2FGU25jHB7hKRXsfF085R%2FiqRsMVht6thNJDUZSghAz%2BHYVLb6KpGxdJGUvJLyUQJlvMs4IiH4JC3NfouwjJ4CcVPqhNUY1B8RbslxDvKE89O8tHUpIO84LyZdvGXX9v299F4VJ%2BnsI94cEXn166pTJeTfdQ9jfHG1D4p1i5QTRTq6s2eUi%2FxsXA1yBDSyGo25CbBHGH4y7%2FcbmeYS7ldZo6CJvrkVk9r4MwJZO5ETeQ5G364letNPMJVlo42455qJfYB67JeTaM78nENbDK%2FhcEYslL2Z7nounPxirFRTRu%2BvsamM1U8LpLYx3l8s0fA7T14nThosMmnVOsxV69LyBQUv2X87GaTKVZd%2BJFt6RjwcQPVH5eQ2%2F9afnQGEDatGb7nY4LTgVbWEset%2FkYifUKoh%2BC%2Fob1yPzAZQzNlZGTUhlGK9%2BQ6Tq%2BsIoS77AR27BrORXhmXjDURsNra2scQwDTnqfgtS4kNNSZrBqVhUl9wxP0nF%2BuKX8m37%2B8jR3IE4APdLhOnGyTxNiuAT2iRpuMpuFrk9jZUiu3Kd3RjOLblOWxzUkBM2jOumhM0Y%2BM4QCE%2BZsDkz4Q3hT%2FeWsCmZ52CmRiS2j5atMXpJ15yXpmR%2Fh9HUlK8ZnKOKtWOt8zWWtpifjJeh8jWMcA65ruPP1yiVG2ffPod1JGszqyVpPhof60vBzHURMo%2BIyYQ8pWAG52PRSXYaakZ9KRjNPnLPKZiS46YUTHdaKyji%2FaRgTBmnNxCkOwyDSWcOzmsXhV7kQnOhEJrK1YvaEjG2fB8cSmg%2BMqQeoMPGSlNa%2BgLydYvKdTF5tvqjMVcvOQsVELXlLEw5Z3EDntEOkyma0haDU5fvCpLMbRrG08dc07MlDZ8teSSGhEOYlqsWIaY%2BaN7jA37T%2BPuZBfXpfyhO1pZb0cfJcm6l5OQpvTIGXl44QnrFUDzzp17cqo2X3%2FXzMIe48rt8LMbsJdGigp%2B2RIupCJwXnDX5wIMTli8%2BG%2BOZDV1gUxthKW5zQ7nABVTf6gQPl24BUQRPa88PRZO95D9UoF%2FooklLEfYpsDdlQIZmSWMupkDchk%2BhaPS3LQky3FPunqmQ6WHKWryNjCxtWQttfqalyq4J1wTGwSV9O08515XLA1%2FC9A86bZ8ctvWVTSL9fv1S3XjlZk5JiB%2FyIUKUXvJCavj8wHHAtrL9Y3K2eT%2Bmw7e%2FFk3JRtlVtlX2ReHDXwdkHuOIhHDwEh6ZLJ5sJyNdwaNZeTaJMKi9sEiGQeW6O4rLzsswjIir9Axrw1VhgfVwh8JMQDEMWqLwcwSiys%2Bc7VUiSjqQLYQiDdv4ZJu%2B4xnsrwDTfKKk42ZILWbhDeBVubu6wVsisQpDdoSjQGwN%2Bj6xa6oh2QDM%2BfNCQ2HXNEXI9YVdbs0nwEouGXitNNvSBsnhARcqQOinxH5%2BxH4tQfajxk7j3mA0%2Fk5Z3LV7sgRXMqlhWdx7K3Y5qIx2jCySbRM0dzKTHlncf58s7guxcr8v6GoicX8IEnfbaXGOUZUltFXJ3YRQULGMRubTqynYDZHPY4wjoXExCmu5HW1hIaxossS0kmbeduWgRDveltHQWR6U%2BDW16pfucOUX673BdSG89c%2Fq6jsac0G%2FWGK4TDdeVYtWJryeyD%2Bexqs9Krwacyktb35yOjKsEAm2zYV4KN2YbRfhUEiCo6DtKhK8jqBlNlXFrKwkzoFZa1SYXfiWAFlB1XaVBLZ3Zri2c%2BX0KNgW4BxYwjb13fiLKkYCVzEQYS0W3eAqenMWX0F1Lriq3oQ0uCIYqSAwGgvYcaHVl9AqHKIpWj3R35o3iz30hlb5PbIjQOtY9WtTKeCMTb7OBS1gCpzYWAssRC1wXrhy7dyrdB27Ah2X727Mfb8fMHmOVweTe2Ywqd4bMwnLg%2FfqxrFRdT5hMGUpvA3E8jvi1bXqLGqJK1h149XsEa8tb81aoTcSoIiBGaujpuMuGF%2BOJb7FoK81AcrRak0mee2i80oE9gCkA0LROMGeHbm6O2M6jRlzPipDsASV53VdFHAhrluxG6aT2tqCJdiuy9yqg3kDp137C9871l6TtY0yt9BVJGvPLTQOJYxLnnjik9h%2Bx8SCZ9R1%2BdnlyVsXTn5XoQSjcSzBnOCqBa7t4rTfeRasMVztkcFVyAZ0zoJ5rhCsOHfkq12gti1cu6G1CtWSaZtEL7ojkb%2Ft972J6gthiZYrSuHGolpIGTjiWq%2BeNHXx4D%2Fvh%2F1jTK2al0%2BSlgBvDa7emeDqjAqFlpC48rquvLowzHo0TFeYQ3RGXfeEa2e2ay%2BdiLBDW5yTzfJfuufNMdiub1EAaYt%2FAA%3D%3D).
<br/>
<br/>
<br/>
![Technisch Ontwerp](https://github.com/10810765/Programmeerproject/blob/master/doc/Technical_design.svg)


### Gemaakte keuzes tijdens ontwikkeling
Tijdens het maken van de app de afgelopen maand zijn er diverse veranderingen doorgevoerd ten opzichte van het originele design. Het originele design is de vinden in [DESIGN.md](DESIGN.md). Hieronder zal ik de belangrijkste veranderingen ten opzichte van hdit design toelichten, met het [PROCESS](PROCESS.md) boek als referentie.

* **dag 7 (Deel 1)** Na het opstarten van het programmeerproject was dit de eerste keer dat er besloten werd om diverse grote veranderingen aan het design van de app toe te brengen. Na overleg met Martijn kwamen we tot de conclusie dat het navigeren door de app, zoals in het originele design beschreven was, niet heel handig was. Zo moest er veel gebruik gemaakt worden van de default Android *back button* om te navigeren. Martijn en ik kwamen hierdoor op het idee om een menubalk te implementeren in de app zodat er eenvoudig tussen verschillende schermen gewisseld kon worden. Op deze manier had de app niet meer een vaste volgorde van schermen zoals: game selecteren -> wedstrijd of stream kiezen -> lijst met wedstrijden of streams zien, maar kon de gebruiker direct naar het scherm gaan wat hij of zij interessant vindt.

* **dag 7 (Deel 2)** Dit brengt mij op het tweede punt wat Martijn en ik deze dag besproken hebben. Aangezien de app met een menubalk niet meer een vaste volgorde van schermen zou hebben, moest het op een andere manier mogelijk zijn om de game te kiezen waar je geïnteresseerd in bent. In het originele plan zou dit meteen bij het opstarten van de app gebeuren voordat je wedstrijden of streams te zien krijgt. In combinatie met een menubalk is het echter handiger om in het scherm zelf (dus bijvoorbeeld het scherm met een lijst van wedstrijden), te kiezen welke game je wilt zien. Om dit op te lossen stelde ik voor een *spinner (drop-down selectie menu)* te maken aan de bovenkant van het scherm waar je een game kon selecteren zonder het scherm te verlaten.

* **dag 10** Deze dag veel tijd gestoken in het omzetten van alle *activities* naar *fragments*, dit was nodig om de menubalk goed te laten werken. Dit was een onvoorziene uitdaging die uiteindelijk wel gelukt is!

* **dag 11** Op deze dag besloten om een extra *spinner* te maken in het scherm met streams (naast die waar je een game kan selecteren), namelijk een *spinner* met talen. Nu kan er ook gefilterd worden op de taal die de streamer spreekt. Dit was bij de Twitch API mogelijk maar bij de Pandascore API niet, daarnaast is het selecteren van een taal bij streamers nuttiger aangezien mensen vaak ook naar streamers kijken om van ze te leren terwijl wedstrijden vaak alleen gekeken worden voor entertainment.

* **dag 13** Ervoor gekozen om het opslaan van favoriete streamers op de mobiel zelf te doen in plaats van in een database. Dit was na overleg met een TA die stelde dat het gebruik van een database niet echt nodig is wanneer een gebruiker niet kan inloggen om bijvoorbeeld ge-favoriete streamers weer te geven op meerdere apparaten (of informatie te onthouden bij het verwijderen van de app). Een database bleek in dit geval onnodig en het opslaan van de favoriete streamers op de mobiel zelf was voor het onthouden van favoriete streamers handiger.

* **dag 14** Een wijziging doorgevoerd aan de manier waarop favoriete streamers worden weergegeven. In het originele plan had ik bedacht om een slider te maken op het scherm (bovenin) met alle streams zodat je kon wisselen tussen het zien van alle streams en alleen je favoriete streamers. Na overleg met een TA werd echter al snel duidelijk dat dit scherm op deze manier nogal druk zou worden (er zitten namelijk ook al twee *spinner* in voor het selecteren van een game en een taal) en dat de functie niet super eenvoudig te bereiken was/nogal verstopt zat. Hierdoor kwam het besluit om favoriete streamers een eigen scherm te geven dat toegankelijk is vanuit de menubalk. Alleen streamers die live zijn worden in dat scherm weergegeven zodat je snel en eenvoudig kan zien welke van je favoriete streamers live zijn!

* **dag 16** Om de *featured* match en stream *LinearLayouts* klikbaar te maken moest er gebruik gemaakt worden van de *background attribute* van de *LinearLayout*, waardoor ik de achtergrond geen kleur meer kon geven. Om dit te verhelpen heb ik twee *LinearLayouts* met dezelfde grootte gemaakt, één die klikbaar is en één voor de achtergrondkleur.

* **dag 18** Dit is de laatste keer dat een relatief grote beslissing genomen is. Nadat alle functionaliteiten van de app werkend waren ben ik gaan werken aan het onthouden van een in *spinners* geselecteerde game of taal. In eerste instantie was het idee ook te onthouden welk scherm een gebruiker de laatste keer geopend had (bij het afsluiten van de app). Bij het opnieuw opstarten van de app werd het laatst weergegeven scherm dan meteen weer geopend. Na wat overleg heb ik deze functie er echter uitgehaald en ervoor gezorgd dat de app (na volledig afsluiten) altijd opent op het *featured* scherm. Dit was na aanraden van diverse mensen aangezien die dit logischer en prettiger vonden. Welk scherm je geopend hebt wordt wel onthouden bij het draaien van de telefoon of wanneer bij het verlaten van de app deze blijft draaien in de achtergrond.


### Verdediging gemaakte keuzes
Voor de app zoals deze nu is ben ik eigenlijk blij met alle hierboven genoemde wijzigingen van het design. Indien ik het echt niet eens was geweest met een verandering had (heb) ik deze namelijk niet doorgevoerd. Natuurlijk kunnen er altijd dingen nog beter, zo zou het leuk zijn als bijvoorbeeld op het wedstrijden scherm (*MatchesFragment*) een "belletje" zou staan bij iedere wedstrijd waarmee je eenvoudig een notificatie kan instellen. 

De beste keuzes waren naar mijn idee het maken van een menubalk en het creëren van *spinners* (dag 7). Hier had ik zelf nog niet bij stilgestaan maar dit heeft het navigeren door de app heen een stuk prettiger en eenvoudiger gemaakt. De menubalk geeft eigenlijk aan wat er allemaal mogelijk is en de *spinners* verhogen de mate van "customization". Op dit soort momenten merk je hoe handig het is om even met iemand te praten over je idee, zelfs als je niet echt een vraag hebt kan het even doornemen van je plan handig zijn. Daarnaast merk je dat het ontwerpen eigenlijk nooit klaar is, tijdens een project moet je constant herevalueren en veranderingen doorvoeren.

De enig keuze die ik in een "ideale wereld" wellicht anders had gedaan was de keuze op dag 13 om favoriete streamers lokaal, op de mobiel zelf, te bewaren in plaats van in een database. Gezien de tijd was dit een verstandige keuze maar wanneer het (wellicht ooit) wel mogelijk zou worden om in te loggen, om zo gegevens persoons gebonden te bewaren, zou een database handiger zijn. Zo kunnen de gegevens dan online worden opgeslagen zodat ze niet verloren gaan wanneer iemand de app van zijn telefoon verwijderd (bijvoorbeeld vanwege de aanschaf van een nieuwe telefoon). Nu gaat het alleen nog om favoriete streamers, maar wanneer er extra functionaliteiten gemaakt zouden worden (zoals notificaties) zou het zonde zijn als deze informatie verloren kan gaan.
